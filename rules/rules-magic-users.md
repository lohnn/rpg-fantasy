# Rollpersonen

## Nytt yrke: Trollkarl

**Förmågor:** Magi, Gott rykte, Nerver av stål, Upptäcka, 1 besvärjelselista

**Utrustning:** En trollkarl börjar spelet med en formelsamling, kåpa och spetsig hatt, penna och pergament, en trästav och en pipa.

## Nytt yrke: Andebesvärjare

**Förmågor:** Magi, Gott rykte, Första hjälpen, Upptäcka, 1 besvärjelselista

**Utrustning:** En andebesvärjare börjar spelet med en formelsamling, kåpa med huva som lägger ansiktet i mörker, penna och pergament, en trästav och en flöjt.

## Förmågor
**Magi:** Denna förmåga ger +1 på dina Närvaroslag när du försöker lägga en besvärjelse. Du kan använda förmågan för att avslöja om ett föremål eller person är magisk. Eventuellt kan du även få reda på vilka magiska förmågor föremålet eller personen besitter.
Första nivån i förmågan ger dig +5 Manapoäng. För varje nivå efter första får du +1 Manapoäng.

## Magiker och Kraftord
Som magiker har du möjlighet att öka din Mana genom att öka nivån i förmågan Magi. Observera att detta inte ökar det antal Manapoäng som du får använda för att uttala ett Kraftord. Du kan alltså som magiker endast lägga lika många Manapoäng på Kraftord som du har värde i Närvaro (precis som för alla andra yrken).
