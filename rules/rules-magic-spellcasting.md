# Kasta besvärjelser
När du kastar en besvärjelse slår du ett slag för Magi. Varje besvärjelse har en viss SVG (se Besvärjelselistor).

Att kasta en besvärjelse kostar dig lika många Manapoäng som besvärjelsens SVG. Misslyckas du med att kasta din 
besvärjelse kostar försöket dig halva den normala kostnaden i Manapoäng för besvärjelsen.

**Observera** att du inte kan kasta besvärjelser om du har tyngre rustning än läder på dig.

Normalt sett tar det 1 SR att förbereda en besvärjelse varpå besvärjelsens effekt träder i kraft i början på SR efter. 
Genom att fokusera och koncentrera dig innan du kastar en besvärjelse ökar du din chans att lyckas. Du får +1 per SR 
som du spenderar på att koncentrera dig (upp till max +5).

Om du blir störd innan din besvärjelse träder i kraft finns det risk för att du måste avbryta ditt frammanande. SL 
bedömer från fall till fall men om du tar skada är regeln att du måste lyckas med ett Närvaroslag mot SVG 2. Om du 
blir avbruten förlorar du hälften (avrundat uppåt) av de Manapoäng som besvärjelsen normalt skulle ha kostat dig.

## Onda ögon
Att drabbas av Onda ögon är livsfarligt när du kastar en besvärjelse. Ofta betyder detta att din besvärjelse har slagit 
bakut och får omvänd effekt, d.v.s om du exempelvis försöker skada en fiende med din magi så skadar du dig själv eller 
någon av dina kamrater. SL avgör exakt vad som händer.

## Kasta besvärjelser utan Mana
Om dina Manapoäng är slut kan du ändå kasta besvärjelser men du måste plocka energin som krävs från dina KP (inte TKP).
 Ett KP är lika mycket som 1 Manapoäng i detta fall. 