# Strid

## Stridsrundan (SR)
En SR är ca 5 sekunder lång.

### Initiativ
Varje sida (RP:na och deras fiender är varsin sida) slår 1T, den sida med högst resultat börjar. Inbördes ordning 
bestäms av RP respektive SL. Initiativ slås bara en gång per strid.

Om din sida vann Initiativet kan du välja att skjuta upp din handling och agera när det är fiendens tur.
 
### Marschordning i SR
1. SL avgör om någon av sidorna är överraskad
2. Om någon kastade en besvärjelse under föregående SR aktiveras dess effekt nu
3. Den sida som vann Initiativet börjar agera, inbördes ordning bestäms av spelarna respektive SL
4. Alla individuella strider avgörs var för sig
5. De på den förlorade sidan som inte involverats i strid får nu agera

### Vad hinner jag göra?
Under SR är det SL som har sista ordet vad du hinner med att utföra. Tumregeln är att du hinner max utföra en handling
som kräver ett tärningsslag. 

Handlingar delas upp i _Hela_, _Halva_ och _Fria_ handlingar (se exempel nedan). Under en SR får du normalt sett utföra
en Hel handling _eller_ två Halva handlingar. Antalet Fria handlingar du får utföra i kombination med dina övriga
handlingar avgör av SL. 

### Hela handlingar
* **Attackera/Försvara:** Du får bara utföra en Attack under en SR. Dock får du Försvara dig flera gånger under SR.
* **Chockattack:** Du kan förflytta dig mot en fiende upp till din Fysik x 2 meter och Attackera/Försvara dig. Med denna attack får du +1 på din Attack dock får du som mest lägga halva dina Stridstärningar på Försvar.
* **Kasta dig i skydd:** Om du blir attackerad av ett avståndsvapen och ser attacken kan du kasta dig i skydd med hälften av dina Stridstärningar (du får även använda sköld). Observera att du inte får utföra en Attack efter denna handling.
* **Sprinta:** Förflytta dig din Fysik x 4 meter (max 20 meter för humanoider).
* **Förbereda en besvärjelse:** Samla de astrala krafterna och utföra den inkarnation som besvärjelsen kräver.

### Halva handlingar
* **Förflyttning:** Röra dig upp till din Fysik x 2 meter (max 10 meter för humanoider).
* **Plocka upp ett föremål:** Dra ett vapen, plocka upp en läkande dekokt osv.
* **Resa dig upp:** Ta dig upp fötter eller upp på en hästrygg.

#### Fria handlingar
* **Aktivera en besvärjelse:** Om du föregående SR Förberede en besvjärjelse aktiveras den med denna handling.
* **Släppa något:** Släpp något som du håller i händerna.
* **Ropa ut en varning:** ...eller kort mening.
* **Försvar:** Om du blir attackerad i närstrid får du parera/ducka med de Stridstärningar du reserverat för Försvar.

## Anfall och Försvar

### Närstridsanfall
Alla närstrider utförs var för sig. Detta innebär att
om du blir attackerad i närstrid och ännu inte agerat
får du chansen att slå tillbaka direkt (vilket innebär
att du agerat under innevarande SR).

Bestäm hur många Försvarstärningar du vill använda
att försvara dig med. Dessa tärningar använder du
sedan för alla närstridsattacker under innevarande
SR.

**Observera** att du får använda dina extra tärningar
för sköld om du bär en sådan och ser närstridsattacken.
Sköld kan även hjälpa dig försvara dig mot avståndsattacker,
se nedan. Rustning hjälper däremot endast vid själva
skadeslaget.

### Närstridsanfall mot Avståndsattacker
Om du strider med ett avståndsvapen och någon
rusar på dig med ett närstridsvapen innan du
hinner skjuta/kasta så får du ändå använda ditt
avståndsvapen i striden. SR därpå är du dock in
närstrid och kan inte använda ditt avståndsvapen
(annat än som ett improviserat vapen).

### Avståndsattacker
Antalet Försvarstärningar du får använda när någon 
attackerar dig med ett avstånd beror på avståndet
mellan dig och skytten. 

* **Kort:** 2
* **Medel:** 3
* **Långt:** 5

Andra omständigheter som påverkar dina Försvarstärningar
när du blir påskjuten är.

* **Sköld:** +3 om du har skölden uppe och riktad mot skytten
* **Sprintar:** +2 om du sprintar
* **Inbegripen i närstrid:** +1 om du är i närstrid med en motståndare
som skytten vill undvika att träffa

### Särskilda situationer

#### Ovetande om attacken
Om din fiende är ovetandes om din attack får
denne endast använda 1 Försvarstärning plus
eventuella tärningar för rustning.

#### Flankskydd
Om du och dina kamrater har möjligheten att
strida ”axel mot axel” (max två meters avstånd
mellan dig och dina kamrater) får den/de i
mitten +2 på sina Försvarstärningar medan de
två ute på kanterna får +1.

#### Attackera utan att skada
I detta läge gör du bara hälften av den normala
skadan. När fienden hamnar på 0 KP har denne
tappat medvetandet i 1T x 10 minuter. När han
kvicknar till återfår han genast sina förlorade KP
men inte sina TKP. KP som förlorades tidigare
återfås naturligtvis inte på detta sätt.

#### Förutsägbara attacker
Beskriv dina attacker och var kreativ. Om du
endast står och hackar kommer dina attacker att
bli förutsägbara och resultera i att din fiende får
+1 Försvarstärning.

#### Kreativa attacker och försvar
Om du lyckas imponera på SL och dina kamrater
med spännande sätt att attackera och försvara
dig kommer du med största sannolikhet belönas
med en bonus till dina tärningar.

#### Flykt
Om du flyr från en närstrid måste du slå ett
Fysikslag mot dina fiender (Tvekamp) som du är
i strid med. 

Lyckas slaget har du undkommit och kan
förflytta dig enligt normala förflyttningsregler.
Om dina fiender ännu inte agerat kan de välja att
förfölja dig.

Misslyckas du kommer du förflytta dig enligt
ovan men dina fiender får göra en gratisattack i
ryggen på dig (se Ovetande om attacken).

#### Bakhåll
Lyckas du och dina kamrater locka era fiende i
ett bakhåll får fienden endast försvara sig första
SR. Om fienden är helt ovetande om er attack, se
Ovetande om attacken. 
